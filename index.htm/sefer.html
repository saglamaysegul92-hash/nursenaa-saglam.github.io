<!DOCTYPE html>
<html>
<head>
<title>METE HAN</title>
 <style>
        /* Sayfa arka plan rengi */
        body {
            background-color: #d9d9d9; /* Açık gri */
            font-family: Arial, sans-serif;
            color: #000; /* Genel yazı rengi siyah */
            margin: 40px;
        }

        /* Başlık renkleri */
        h1, h2, h3 {
            color: darkred; /* Koyu kırmızı */
        }

        /* Paragraflar biraz aralıklı olsun */
        p {
            line-height: 1.6;
        }

        /* Sayfa geçiş linklerini biçimlendir */
        a {
            color: darkred;
            text-decoration: none; /* Alt çizgi kalksın */
            font-weight: bold;
        }

        a:hover {
            text-decoration: underline; /* Üzerine gelince altı çizilsin */
        }
    </style>

</head>
<body>

<h2>Mete Han'ın Seferleri </h2>
<h3>Mete’nin Doğu (Tung-hu) Seferi(m.ö.204?):</h3>
<p> Proto-Moğol Tung-hular/Doğu Barbarları, Mete’nin
tahta çıktığını öğrenince, onun genç ve tecrübesiz olmasından istifade etmek istediler. Çin yıllığı Hanshu’ya göre Tung-hu hükümdarı, Mete’ye elçi gönderdi ve bin li ( yaklaşık 450 km.) koşan atını istedi.
Mete, Devlet Meclisini topladı ve görüşlerini sordu. Devlet Meclisi, atın verilmemesini Mete’ye bildirdi.
Fakat son söz Mete’ye aitti, atı gönderdi. Tung-hu hükümdarı bu defa Mete’nin eşlerinden/Yen Shih
birini istedi. Devlet Meclisi’nin muhalefetine rağmen Mete onu da gönderdi. Tung-hu hükümdarı
bundan cesaret alarak ordusuyla birlikte batıya doğru ilerledi ve Mete’den yeni bir istekte bulundu. Bu
talep, iki devlet arasındaki boş arazinin kendilerine verilmesi idi. Mete bu isteği de Devlet Meclisinde
müzakere ettirdi. Bazı üyeler, at ve kadın verildiği halde önemli bir toprak parçasının önem arz
etmediğini söylediler ve bu defa verilmesini önerdiler. Mete, toprağın devletin esası olduğunu,
topraksız devlet olmayacağını söyledi ve verelim diyenleri orada öldürdü. Çünkü devletin dayandığı,
kökünü ve hayatını aldığı tek temeli topraktı/vatandı. At ve kadın gibi kişiye ait ve geçici şeyler ise
töreye göre değerli olsalar bile devleti meydana getiren unsurlarla mukayese edilemezlerdi.</p>
<p>Kararını verdikten sonra Mete ordusunu alarak doğuya doğru ilerledi. Kendini hiç beklemeyen Tunghuları müthiş bir yenilgiye uğrattı. Çinli tarihçilerin ifadesiyle onlara bir kan banyosu yaptırdı. Tunghuları kılıçtan geçirdi; çok sayıda esir aldı ve hayvan sürülerini ele geçirdi. Kılıç artıkları dağların derin
vadilerine sığınarak canlarını kurtarabildiler. Bunlar sığındıkları dağların isimlerini alarak batıya ve
güneye doğru yayıldılar. Wu-huan dağına sığınanlara Wu-huanlar; Hsien-pi dağına sığınanlara da
Hsien-piler olarak anılmaya başladılar. Proto-Moğollar yenilmişler, ezilmişlerdi. Başlarında Mete gibi
büyük bir devlet adamı bulunmadığından uzun zaman bir daha bir araya gelemediler. Büyük bir kısmı
Hunlar tabi oldular. Her yıl vergi olarak Hunlara at, koyun, sığır göndermek zorunda idiler. Vergiler
ödenmediği zaman kadınları ve çocukları alıp götürüyorlardı. Çin kaynakları, bu olaylar münasebetiyle
Tung-hu chiang, Yüeh-ch’ih sheng ifadelerini sık sık kullanıyorlar; chiang ve sheng sözcükleri gücü
tanımlıyordu. Bununla birlikte chiang, askeri bakımdan Tung-huları; sheng ise ekonomik bakımdan
Yüeh-ch’ileri kast ediyordu.</p>
<p>Proto-Moğollar yenilmişler, ezilmişler; başlarında Mete gibi büyük bir devlet adamı bulunmadığından
uzun zaman bir araya gelememişler, büyük bir kısmı Hunlara tabi olmuşlardı. Vergi olarak her yıl
Hunlara at, koyu, sığır vb. vermek zorunda idiler. Vergi ödeme zamanı gelip de bunlar verilmezse kadın
ve çocuklar Hunlar tarafından alınıp götürülüyor, alıkonulmaya memur ediliyorlardı. </p>
<p>Bu zaferden sonra Hun sınırları doğuda Moğolistan’ın doğusuna kadar yayıldı. Mc Gowern’a göre,
Büyük Okyanus’a kadar ulaşıldı. Fakat bu ihtimal kuvvetli görünmemekle birlikte doğudaki kavimler Sol
Bilge Prensi/Sol Tu-ch’i-wang tarafından yönetilmeye başlandı. Bu hadiseden sonra bazı tarihçilerin
iddia ettikleri gibi Hunlarla Proto-Moğollar arasında bir karışma vuku bulmuş değildi.</p>
<h3>Sayfalar Arası Geçiş</h3>
<ul>
 <li><a href="index.html">Ana Sayfa</a></li>
 <li><a href="hun.html">Hun'un Yükselişi</a></li>
<li><a href="han.html">Han Hanedanı'yla akrabalık</a>
<li><a href="savas.html">Mete Han'ın Savaşları</a>
</body>
</html>